---
sidebar_position: 1
---

# ยินดีต้อนรับสู่ CMswap

## แนะนำให้รู้จัก

CMswap เป็นระบบของเกม NFTs บนบล็อกเชน และสภาพคล่องของ ERC-20 token ที่ให้บริการแก่คริปโตคอมมูนิตี้ ซึ่งมีองค์ประกอบหลักดังนี้

- **Fields** - คือระบบของเกม ซึ่งเปิดให้นักพัฒนาเข้ามาสร้าง game hooks ซึ่งเป็นเกมส่วนเสริม โดยไม่ต้องขออนุญาต (permissionless)
- **Swap** - คือ Decentralized Exchange (DEX) ที่เปิดให้แลกเปลี่ยน ERC-20 token และวางสภาพคล่องเพื่อรับค่าธรรมเนียมรวมถึง incentive เพิ่มเติมจากการเข้าร่วมในระบบ Fields ข้างต้น

โครงสร้างของโปรโตคอลมีการพัฒนาโดยยึดหลัก modular ซึ่งตัวโปรโตคอลเองจะเป็น smart contract ในระดับพื้นฐาน ตัวอย่างเช่น `CmdaoFieldsV2Router.sol` สำหรับ Fields, `Uniswap's v3-core` สำหรับ Swap ที่รองรับการพัฒนาส่วนขยายระบบขึ้นมาบนนี้

ผู้พัฒนาสามารถออกแบบส่วนขยายได้ตามจินตนาการพร้อมทั้งสามารถสร้างรายได้ (monetization) และคอมมูนิตี้สามารถเลือกส่วนขยายมาใช้งานในระบบของตัวเองได้อย่างอิสระ

## ทำไมถึงต้องมีเกมร่วมกับสภาพคล่อง

พวกเรายังคงเชื่อมั่นในหัวใจหลักที่จะทำให้อุตสาหกรรมของเรายั่งยืน คือความสนุกที่ได้ (**เกม**) ร่วมกับรายได้ที่กระจายให้กับคอมมูนิตี้ที่มีส่วนร่วม ต้องมีที่มาที่ยั่งยืน (**real yield จาก DEX**) มากกว่าการเก็งราคาและการหลอกลวง ที่เป็นสิ่งที่ทำลายความเชื่อมั่นของอุตสาหกรรม  

สิ่งสำคัญของ DEX ในการสร้างค่าธรรมเนียมที่ยั่งยืนให้แก่คอมมูนิตี้ คือต้องมีสภาพคล่องที่แข็งแกร่ง ดังนั้นนอกจากการเพิ่มประสิทธิภาพของสภาพคล่องผ่าน concentrate liquidity แล้ว เราจำเป็นต้องมี incentive layer จากเกม (**Fields**) อีกชั้นหนึ่งมาช่วยสนับสนุนสิ่งนี้

## คอมมูนิตี้ในหลายบล็อกเชน

จากการที่คอมมูนิตี้ได้แตกกระจายกัน (fragmentation) ไปอยู่ในหลายบล็อกเชน (multichain) เราจึงมีพาร์ตเนอร์ในการสนับสนุนให้เกิด interoperability ทั้งโปรโตคอลการสื่อสารข้อความระหว่างเชนและอื่น ๆ เพื่อให้เราได้เป็นโปรโตคอลที่พร้อมสนับสนุนทุกคอมมูนิตี้ในทุกเชนได้สูงสุด
